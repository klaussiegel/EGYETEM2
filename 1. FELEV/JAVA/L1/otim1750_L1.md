# 1. Laboratóriumi gyakorlat

```typescript
Oláh Tamás-Lajos
otim1750
523 / 2
```

## 1. FELADAT ✅
A Java fejlesztői csomag (JDK) letöltése és telepítése után
töltsük le a megfelelő dokumentációt,
és első feladataink megoldásával párhuzamosan tanulmányozzuk át
annak szerkezetét, hogy a későbbiekben könnyen használhassuk.
Töltsünk le, és (ha szükséges) telepítsünk két-három
fejlesztői környezetet (pl. Eclipse, NetBeans, IntelliJ IDEA).

Az első feladataink megoldása során próbáljuk ki,
és próbáljuk meg összehasonlítani ezeket,
kiválasztva a számunkra legmegfelelőbbet a munkánk hatékonyabbá
tételének szempontjából.

## 2. FELADAT ✅
Amennyiben szükséges, próbáljuk meg
felfrissíteni az objektumorientált programozással
és az általunk ismert objektumorientált
programozási nyelvekkel (pl. C++) kapcsolatos
ismereteinket.

## 3. FELADAT ✅
Írjunk programot, amely kiszámolja a parancssor argumentumainak összegét,
csak az egész számokat véve figyelembe (kivételkezelést alkalmazzunk). ✅

Írjuk meg a programnak egy másik változatát is, amely minden numerikus argumentumot figyelembe vesz. ✅

Az első változatot egészítsük ki olyan módon, hogy a program külön számolja ki
a páratlan, illetve páros argumentumok összegeit. ✅

## 4. FELADAT ✅
Írjunk programot, amely kiírja a konzolra a parancssor argumentumait,
a kisbetűket nagybetűkbe, a nagybetűket kisbetűkbe alakítva.

### __Útmutatás:__
egy String objektum esetében egy adott karaktert a `charAt(index)`
metódus segítségével kérdezhetünk le, az ellenőrzés és átalakítás a
`Character` osztály statikus metódusainak segítségével történhet.

## 5. FELADAT ✅
Hozzunk létre egy tömbökből álló tömböt, amelynek első sora $1$,
második sora $2$, $n$-edik sora $n$ elemet tartalmaz.

Az elemek egész számok 1-től $\frac{n (n+1)}{2}$-ig, ahol n, a sorok száma, a parancssor argumentuma.

Amennyiben nem adunk meg argumentumot (vagy az nem egy numerikus érték), a sorok alapértelmezett száma legyen 10.

Figyeljünk arra, hogy minden tömb esetén csak annyi elemnek foglaljunk helyet, amennyire valóban szükség van.

A tömb elemeit írassuk ki a konzolra az alábbi példához hasonlóan:

```typescript
1
2 3
4 5 6
…
```